Voi che ascoltate in queste poesie il suono di quei sospiri con i quali io nutrivo il mio cuore al tempo del mio errore giovanile,
 quand'ero in parte un uomo diverso da quello che sono adesso, spero di trovare la compassione e il perdono tra coloro che capiscono l'amore perché lo hanno provato,
 perdono dello stile diseguale nel quale io rifletto piangendo fra la vana speranza e il vano dolore. Ma io vedo bene adesso, come per molto tempo io fui canzonato da tutti,
 motivo per cui io spesso mi vergogno di me stesso; del mio innamoramento folle i frutti sono la vergogna, il pentimento e il riconoscere con chiarezza che tutto ciò che rende felice la vita in questo mondo è un breve sogno.

Come colui che aspetta il momento e l'occasione giusta per nuocere,
 amore di nascosto riprese in mano l'arco, per vendicarsi amabilmente e punire in un sol colpo le mille offese a lui fatte.
 Io ero concentrato con tutta la mia forza di volontà a proteggere il cuore,
 e con esso gli occhi, quando il colpo mortale riuscì a cogliere il bersaglio, conficcandosi dove fin'ora ogni freccia aveva fallito.
 Perciò turbata al primo attacco, non ebbe la forza né il tempo necessario a prendere le armi per difendersi; oppure ritirarsi sulla rocca della saggezza,
 tanto alta quanto faticosa da raggiungere, ma protetta dallo strazio contro il quale oggi vorrei e non posso difendermi.

Era il venerdì santo quando fui conquistato dai vostri occhi e mi legai a te.
 Non mi pareva il momento di difendermi dai colpi dell'amore, e per questo me ne andavo sicuro.
 L'amore mi trovò disarmato e trovò aperta la via che, tramite gli occhi, va al cuore: questo fu l'inizio delle mie sofferenze,
 diventate la fonte delle mie lacrime. Però, secondo me, non gli fu onorevole colpire me con una freccia mentre ero disarmato, e a voi Laura che eravate "armata" non vi fu onorevole non mostrare l'arco.

colui che mostrò una provvidenza e un'arte infinita con la sua meravigliosa opera di creazione del mondo, che creò l'uno e l'altro emisfero e diede a Giove la capacità di avere influssi più benevoli di Marte,
 si fece uomo con Cristo, per rischiarare le letture sacre; che avevano per molti anni tenuto nascosto il loro vero significato, e distolse Giovanni e Piero dal loro mestiere di pescatori,
 facendoli partecipi del regno dei cieli; non diede a Roma l'onore di nascere in quella terra, ma in Giudea piuttosto,
 per far sì che fosse realizzata la sua volontà di rendere quella degli umili la condizione umana a lui prediletta!
 Così ora da una piccola terra ha fatto nascere un sole tale, che gli uomini ringraziano la natura e il luogo che hanno prodotto una donna così bella.

Quando io sospirando comincio a chiamarvi, e con voi il nome che Amore ha impresso sul mio cuore, tra le lodi si comincia a sentire da fuori il suono delle dolci lettere.
 Il vostro stato regale, che si ritrova poi, raddoppia il valore dell'intento di lodarvi; ma, è come se gridasse "taci" l'ultima sillaba del nome: perché rendervi onore è un impegno troppo grande per le mie forze.
 Così il vostro stesso nome insegna a lodare e a riverire per il semplice fatto di pronunciarlo quando si parla, o persona degna di ogni riverenza e onore: perché Apollo vieta, che a parlare dei suo rami sempre verdi,
 sia la lingua di un essere mortale presuntuoso.

Il mio folle desiderio è così traviato a forza di seguire lei che fugge, e che libera e senza il peso d'ogni vincolo d'amore sembra quasi volare in confronto al mio agire lento,
 che quando provo ad indirizzare l'amore verso una strada più sicura, non mi ascolta: a niente serve forzare lo stato delle cose, o mettergli le briglie, perchè tanto più l'amore,
 per sua natura, comincia a sfuggire al controllo della mia volontà; e poi quando a forza si strappa il freno, io vengo trascinato senza alcun controllo dove vuole lui,
 conducendomi senza possibilità di fermarlo verso la morte: ma giunge infine al lauro [metafora sia di Laura che della gloria attraverso la poesia] da cui pendono frutti acerbi,
 quel lauro che, quando lo si riesca a gustare, acuisce più che alleviare le ferite.

La golosità, la pigrizia e le comodità dell'ozio hanno messo al bando ogni virtù che c'è nel mondo, per cui la nostra natura, vinta dalla moda comune,
 ha quasi smarrito la sua retta via ed è ormai così spenta ogni bontà, che dà forma alla vita, che colui che si dedica alla poesia è additato come una persona strana. 
 chi desidera ancora l'alloro? chi il mirto? La filosofia va in giro povera e nuda, dice il popolo vilmente intento solo a guadagnare.
 Avrai pochi compagni se segui l'altra via: quindi ti prego ancor di più, o uomo gentile, di non abbandonare la tua generosa impresa.

Noi passavamo libere e in pace per questa vita caduca che ogni animale desidera, senza timore d'insidie nè di sciagure, alle pendici dei colli,
 dove nacque colei che spesso dal sonno fa destare in lacrime quello che ci manda a te in dono. Abbiamo un solo conforto, ora che siamo qui in questo misero stato,
 provenendo da quell'altra vita libera e serena, ora che la nostra morte è vicina: e questo conforto è la vendetta verso colui che è cagione della nostra calamità: il quale è costretto a rimanere schiavo della volontà altrui,
 riddoto allo stremo, condannato ad una prigionia più dura che la nostra.

Quando il pianeta che serve alla divisione e alla misura del tempo ritorna nella costellazione del Toro, è come se discendesse dalle corna del detto Toro,
 infiammato dal Sole, una virtù che veste la Terra di un colore nuovo; e non solo adorna quello che ci appare in superficie, le rive e i colli,
 ma anche dove non penetra la luce del giorno è come se fecondasse gli umori della Terra, manifestando su di essi i suoi effetti;
 così lei, che mi appare tra le donne splendente come un Sole, genera pensieri d'amore dentro di me, come se si irradiassero dai suoi occhi come raggi;
 ma comunque ella muova e indirizzi i suoi occhi, mai accade che vengano indirizzati in modo tale che sia primavera per me.

Colonna carica di gloria, a cui si appoggia la nostra speranza e la fama del grande passato romano, che ancora non ha deviato dal vero cammino neanche a causa dell'ira di Giove,
qui non ci sono palazzi, teatri o loggie ma al loro posto alberi sempre verdi, un abete, un faggio e un pino tra l'erba verde e il bel monte vicino da cui si sale e si scende recitando poesie,
elevando al cielo il nostro sapere; e l'usignolo, che dolcemenre all'ombra tutte le notti piange e si lamenta, riempie il cuore di pensieri di amore: ma, signor mio rendi vana e incompiuta tanta bellezza perché non sei in nostra compagnia.
Voglio in vero lodare la mia donna
e paragonarle la rosa e il giglio
è più luminosa della stella che sorge all’alba ,
e ciò che in cielo è bello a lei assomiglio.

Le paragono una verde campagna e l’aria,
tutti i colori dei fiori, il giallo e il rosso,
l’oro e l’azzurro e i ricchi gioielli che si donano:
perfino Amore grazie a lei diviene più puro.

Passa per la via così bella e nobile
che abbassa l’orgoglio a chi dona il suo saluto
e lo converte se non è credente :

Nessuno che sia vile le si può avvicinare
anzi vi dirò che ha un potere ancora più grande
nessuno può mal pensare finché la vede.

Il vostro bel saluto e il gentile sguardo
che fate quando vi incontro, mi uccide :

Amore mi assale e non bada
se fa peccato o dà ricompensa
perché attraverso il cuore mi lanciò una freccia
che da parte a parte lo taglia e divide ;

non posso parlare ; perché in pena io ardo
come colui che vede la propria morte.

Passa per gli occhi come fa il fulmine,
che colpisce attraverso la finestra della torre
e spezza e taglia ciò che trova dentro :

rimango come una statua d’ottone,
dove non scorre né vita né spirito ,
se non che ha figura di uomo.

Ho visto la spendente stella del mattino
che appare prima che spunti il giorno,
e che ha preso forma umana ;

più di ogni altra mi sembra che dia splendore :
viso bianco come la neve colorato di carminio,
occhi lucenti, gai e pieni di amore ;

non credo che al mondo via sia donna
cosi piena di bellezza e valore.

E io dal suo valore sono assalito
con così crudele battaglia di sospiri
che di fronte a lei non avrei il coraggio di parlare.

Oh se lei conoscesse i miei desideri !
perché, senza dire, da lei sarei ricompensato
per la pietà che avrebbe delle mie sofferenze.

“Ahimè, ahimè non posso certo sentirmi in pace”
poiché tu, Amore, mi assali e mi combatti :

Dritto in piedi di faccia a te non resisto,
perché subito mi abbatti a terra,
come il fulmine che colpisce il muro

e il vento (che abbatte) gli alberi a forti scossoni.
Il cuore dice agli occhi : “Muoio a causa vostra”,
e gli occhi dicono al cuore : “Tu ci hai uccisi”.

Apparve una luce splendente,
che passò per gli occhi e colpì il cuore,
cosicché io sono in tale condizione:

Fu la luce dei begli occhi pieni di amore,
che mi colpì il cuore di desiderio
come si colpisce un uccello di bolzone.

Non c’è nessuno di qui della terra d’Abruzzo,
che se vedesse un cappuccio di pelliccia
in capo a Lucia e come le sta bene,
potrebbe non innamorarsene sinceramente.

Sembra, così “impellicciata”,figlia di un tedesco
della Germania o della Francia;
e la testa mozza di una serpe
non si dibatte come fa continuamente il mio cuore :

Ah, prenderla con la forza, contro la sua volontà,
e baciarle la bocca e il bel viso
e gli occhi suoi, che sono due fiamme di fuoco !

Ma mi pento, perché penso
che questo fatto potrebbe provocare un danno
che ad altri dispiacerebbe non poco.
